<div dir='rtl' lang='he'>
מטלה מתגלגלת – שבוע 7
  
א.	תיכנון רכיבים דינאמיים

1.	מאפיינים: המאפיינים העיקריים של העצמים במשחק שלי, עבור פריטים שהשחקן צריך לסדר הם:
   
א.	משקל: לכל פריט במשחק יהיה משקל מסוים, אשר ישפיע על קלות ההרמה והתנועה שלו. פריטים גדולים וכבדים יהיו קשים יותר להרמה מאשר פריטים קטנים וקלים.

ב.	נפח וגודל: הנפח והגודל של הפריט יכולים להשפיע על יכולת האחסון והתפרסות שלו במרחב. פריטים גדולים עשויים לדרוש יותר מקום ולהגביל את התנועה בחלל הבית, בעוד שפריטים קטנים יכולים להציע גמישות יותר באיסוף ובסידור.


מלבד הפרטים אותם השחקן יצטרך לסדר, יהיו עצמים שנותנים תגמול חיובי לשחקן ומנגד יהיו עצמים שיהוו מכשול עבורו. לדוגמא:

תגמולים:

א.	תוספת זמן: כאשר השחקן יקבל משאב זה, כמות הזמן שנשארה לו לסדר את הבית ולשחק תגדל בשלב הנוכחי.

ב.	תוספת מהירות: כאשר השחקן יקבל משאב זה, הוא יוכל להתנייד עם חפצים כבדים ללא הגבלת מהירות למשך מספר שניות בשלב הנוכחי.

מכשולים:

יהיו עצמים כמו כוס קפה או דלי מים שכאשר יופיעו השחקן יצטרך להתחמק מהם בכדי לא ללכלכך את הבית. כאשר "יתנגש" בהם, יקבל השחקן "עונש" בצורת קיצור זמן או הוספת פריטים לסידור.

המאפיינים המספריים של העצמים יקבעו לפי המשקל והגודל שלהם. הכפלת המשקל בגודל יתן לי מדד כמה קשה יהיה לי להתנייד עם העצם בבית מבחינת מהירות ונגישות. לדוגמא: אם עצם מסויים שוקל 1 והגודל שלו הוא 2, אז הקושי בתנועה איתו בבית יהיה 2, לעומת זאת, אם משקלו של עצם הוא 2, והגודל שלו הוא 3 אז הקושי בתנועה איתו יהיה 2*3 = 6. כלומר מדד המהירות והנגישות של עצמים יהיה תלוי בגודלם ובמשקלם.

2. מיקומים:
רוב העצמים שהשחקן צריך לסדר יהיו בקרבת המקום אליו הם שייכים, זאת ע"מ לתת לשחקן את ההבנה מה   הוא צריך לעשות עם העצם הנוכחי ומהו המיקום שלו. לדוגמא, פריטים שמיועדים לאשפה יהיו בקרבת פח האשפה, צעצועים יהיו ממוקמים בחדרו של השחקן סמוך לארגז הצעצועים וכו'. בנוסף לכך, מיקומים של מכשולים יהיו בקרבת פריטים שהשחקן צריך לסדר או בקרבת תגמולים, כך השחקן יצטרך להחליט האם הוא מעוניין לקחת את התגמול ובכך להסתכן בהתנגשות במכשול או שהוא מוותר עליו וממשיך בשלב בלעדיו.

3. התנהגויות:
ההתנהגות העיקרית של עצמים במשחק היא מהירות תנועה. ככל שעצם גדול יותר וכבד יותר, כך מהירות התנועה של השחקן איתו תפחת ויהיה קשה יותר להזיז אותו ממקום למקום. התופעות שנוצרות בעולם המשחק כתוצאה מכללי ההתנהגות של העצמים הן הוספת רמת עניין וקושי עבור השחקן, שכן השחקן צריך להספיק לסדר את הבית תוך זמן מסויים, והתניידות איטית עם עצמים מסויימים תקשה על השחקן לסדר את הבית ותוסיף עניין למשחק.

4. מערכת כלכלית: המשחק שלי יכול להציע מערכת כלכלית פנימית, בצורת מטבעות וירטואלים, איתם יוכל השחקן לרכוש משאבים אותם יוכל לבחור מתי לנצל. בנוסף יוכל השחקן לרכוש ולעצב את ביתו באיזה צורה שירצה ובכך להוסיף אלמנט עיצובי נוסף למשחק.

5. מידע: המידע המוצג לשחקן בכל רגע במשחק הוא כמות הפריטים שסידר והזמן שנותר לו ע"מ להשלים את השלב. במידה והשחקן מרגיש שהוא נתקע במהלך השלב ואינו יודע אילו פריטים עליו יסדר, יוכל להשתמש ברמז שיכוון אותו לאיזה כיוון בבית ללכת או על איזה פריטים עליו לשים לב.
נקודת המבט של השחקן היא גוף ראשון, על מנת לתת לשחקן תחושה אמיתית ככל הניתן כאילו הוא הדמות במשחק. היתרון בנקודת מבט זו היא שהשחקן מרגיש יותר מחובר לעולם המשחק ויוכל להתרכז בפרטים בתוך הבית בצורה טובה יותר.

6. שליטה: השליטה של השחקן במשחק היא ישירה בזמן אמת. השחקן אחראי בעצמו על סידור הבית והוא עושה זאת באמצעות מיון של פריטים שממוקמים בתוך הבית בזמן אמת ולא לפי תורות.

7. בחירות: כפי שציינתי בסעיף 2, מיקומים של מכשולים יהיו בקרבת פריטים שהשחקן צריך לסדר או בקרבת תגמולים, כך השחקן יצטרך להחליט האם הוא מעוניין לקחת את התגמול ובכך להסתכן בהתנגשות במכשול או שהוא מוותר עליו וממשיך בשלב בלעדיו. יהיו שלבים ברמות גבוהות בהן שחקן יהיה חייב לקחת תגמול מסויים ע"מ לעבור את השלב, והוא יצטרך לסגל לעצמו אסטרטגיה שמתחשבת בזמן שעליו לעמוד בסידור הבית ובכמות הפריטים אותם הוא מזהה שעליו לסדר.


