# ניתוח משחק – Messy House – רכיבים דרמטיים
1.	**אתגר:**
*	אילו כישורים יידרשו כדי לשחק במשחק שלכם? 

**זריזות**: המשחק מתנהל כנגד זמן ולכן על השחקן להיות זריז בהחלטותיו ובאופן בו הוא משחק.

**יכולת לנהל זמן:** על השחקן להיות יעיל ולנהל את זמנו כדי להשלים את המשימה.

**מיומנות:** השחקן יצטרך להבין את המציאות של הבית, לזהות את הפריטים שלא נמצאים במקומם, להימנע ממכשולים ובכך להתקדם במשחק.

**אסטרטגיה:** השחקן יצטרך לסגל אסטרטגיה על מנת לעבור שלבים מסוימים.

**חשיבה יצירתית:** השחקן יצטרך לחשוב לפעמים מחוץ לקופסא, כמו למשל האם לקחת משאב שנמצא קרוב למכשול או לוותר עליו ולהמשיך בשלב בלעדיו.

*	נניח שתרצו לאפשר לשחקן לבחור ידנית, בתחילת המשחק, בין שלוש רמות קושי שונות. מה בדיוק ישתנה במשחק שלכם בין רמה לרמה?

**ברמה הראשונה:** הזמן המוקצב לשחקן יהיה ארוך יחסית, כזה שלא מהווה אתגר גדול ומאפשר סידור הבית במהירות נמוכה יותר. כמות המשאבים שיהיו לשחקן יהיו גדולים יחסית, וכמות המכשולים תהיה נמוכה. בנוסף כמות ומגוון הפריטים המבולגנים תהיה נמוכה יחסית.

**ברמה השנייה:** הזמן המוקצב לשחקן יתקצר, כמות המשאבים תקטן וכמות המכשולים תגדל, בנוסף כמות ומגוון הפריטים המבולגנים תגדל.

**ברמה השלישית:** רמה זו תהיה עבור שחקנים שכבר שיחקו כמה משחקים במשחק ומרגישים שהם ברמה גבוהה. הזמן הנתון עבור השחקן יהיה מינימלי, כך שהשחקן יצטרך לחשוב על אסטרטגיה ע"מ לעבור את השלב. כמות המשאבים תהיה קטנה מאוד וכמות המכשולים תהיה גדולה.

* נניח שתרצו לשנות את רמת הקושי באופן דינמי לפי התקדמות השחקן. איך המשחק שלכם יזהה את רמת המיומנות של השחקן ויתאים את רמת הקושי בהתאם?

המשחק יזהה את רמת המיומנות של השחקן לפי האופן בו הוא משחק, הזמן בו הוא סיים את השלב וכמות המכשולים בהם נתקל ובהתאם לכך יתאים את רמת הקושי של המשחק עבור השחקן בשלבים הבאים.

2.	**זרימה:** 
*	איך תמקדו את תשומת הלב של השחקן במשחק ותמנעו הסחות דעת?

**קווים מנחים ברורים:** הקווים המנחים של המשחק יהיו ברורים וקלים להבנה. השחקן ידע מה המטרות שלו ואיך ניתן להשיגן.
 	
**הסברים והדרכות ברורות:** המשחק יספק לשחקן הסברים ברורים ולא מורכבים מדי (קח את החפץ הזה ושים אותו במקום שלו – עם הסבר היכן המקום שלו).

**חווית משתמש נעימה:** ממשק נוח ונעים לשימוש, הצגת המידע בצורה ברורה ללא צורך בחיפושים מיותרים.

**שקיפות וחופש:** השחקן צריך להרגיש שיש לו חופש במהלך המשחק לגלות ולבדוק דברים חדשים, לכן השחקן לא יקבל הרבה הוראות ע"מ להשאיר מקום ליצירתיות וגילוי.

*	איך תתנו לשחקן תחושה שהוא שולט במשחק ושהפעולות שלו משפיעות?

**תכנון נכון של רמות:** תכנון של רמות במשחק יכול ליצור חווית משחק מעניינת ואתגרית. תכנון הרמות יהיה כזה שכל פעולה של השחקן תשפיע ישירות על סדר הבית ועל התוצאה הסופית.

**קבלת החלטות:** השחקן יצטרך לקבל החלטות שישפיעו ישירות על הסביבה ועל ההתקדמות שלו במשחק, לדוגמא האם לקחת משאב בקרבת מכשול.

*	איך תתנו לשחקן משוב על הצלחה או כישלון?
  
**הודעה:** השחקן יקבל משוב בצורת הודעה קופצת עבור הפעולות שהוא מבצע. אם החזיר חפץ למקומו יקבל על כך משוב בצורת הודעה שאומרת לו "כל הכבוד, המשך כך", ומנגד אם נתקל לדוגמא במכשול יקבל הודעה שמתריעה לו על כך ואומרת לו מה ה"עונש" שהוא קיבל על פעולתו.

**שימוש באפקטים וסאונד:** עבור פעולה חיובית השחקן יתוגמל בסאונד ואפקט שיבהיר לו שהפעולה שביצע היא פעולה חיובית, ומנגד יופעל סאונד שלילי עבור פעולות שליליות כמו אי עמידה בזמנים או התקלות במכשול.

**הצגת ההתקדמות:** השחקן רואה בפועל את התקדמות סידור הבית, דבר הנותן לו משוב אודות התקדמותו במשחק.

**ניצחון או הפסד:** המשחק ישקף לשחקן בצורה ברורה בסיום השלב האם הוא צלח את השלב או נכשל בו. 

**ניקוד:** המשחק ייתן משוב לשחקן בצורת ניקוד בסוף כל שלב בהתאם לביצועים של השחקן. עבור פתרונות מהירים ומדויקים השחקן יקבל את מירב הנקודות האפשריות. 

3.	**שעשוע:**
* איך המשחק יאפשר לשחקן לעשות דברים נחמדים שאינם קשורים ישירות למטרת המשחק?

**עיצוב השחקן:** השחקן יוכל לבחור פריטי לבוש ואביזרים שונים עבור השחקן.

**בחירת השחקן:** השחקן יוכל לבחור את דמותו בתור ילד או בתור ילדה.

* לאיזה סוגי שחקנים המשחק אמור להתאים?

**התחרותי:** המשחק מספק דרכים לשחקנים להתמודד זה נגד זה, כמו דירוגים כל אחד יכול לשבור את השיאים של חבריו ולהתמודד ע"י השגת נקודות גבוהות. 

**ההשיגי:** המשחק כולל שלבים רבים ברמות שונות ועולות, כך ששחקן שאוהב להתקדם לרמות מאתגרות יותר ימצא עניין במשחק.

**הסייר:** השחקן יכול לסייר ברחבי הבית, מה שיכול להוות עניין עבור סיירים שרוצים לגלות את כל האפשרויות של המשחק.

**האספן:** שחקנים שאוהבים לצבור ולארגן חפצים ימצאו עניין גדול מאוד במשחק כי זהו התהליך המרכזי במשחק – ארגון חפצים.

* מה אתם יכולים לעשות כדי שהמשחק יתאים לסוגי שחקנים נוספים?

**האמן:** נוכל להוסיף אפשרויות לעיצוב וקישוט הבית.

**הבנאי:** נוכל להוסיף אפשרות לבניית לגו או פאזל תוך כדי סידור הבית.

**הליצן:** נוכל להוסיף אפשרויות מצחיקות כמו לבוש מיוחד לשחקן וכו'.

4.	**רגשות:**
* אילו רגשות אתם מצפים שהשחקן ירגיש תוך כדי המשחק?
 
**תחושת סקרנות:** השחקן ירגיש תחושת סקרנות, היכן נמצאים פריטים שאינם במקומם ומה עליו לעשות ע"מ לצלוח את המשחק. 

**אתגרים:** כשהשחקן יפגוש באתגרים במשחק, יעלו בו רגשות של אתגר והתלהבות מההצלחה הראשונית.

**תחושת שליטה:** כשהשחקן יבין את הפעולות שלו במשחק וכיצד הן משפיעות על המציאות במשחק, תחושת השליטה במשחק תגרום לו לרצות להמשיך ולשחק בו.

* איך עיצוב המשחק שלכם יתרום ליצירת רגשות אלה?
**נקודת מבט:** המשחק יהיה מנקודת מבט בה השחקן רואה את דמותו מסתובבת בבית, דבר שיגביר את תחושת הסקרנות של השחקן לשחק במשחק ולהגיע לכל המקומות בבית.
  
**חלוקה לרמות:** בנייה נכונה של רמות המשחק תתרום לתחושה של האתגר וההתלהבות בקרב השחקן.

5.	**סיפור רקע:**
* מהו הרקע העלילתי של המשחק – מה קרה לפני שהמשחק התחיל?

לפני שהמשחק התחיל, דמותו של השחקן גרמה לבית להיות מבולגן, ועליו לסדר את הבלאגן שעשה לפני שהוריו חוזרים מהעבודה

*	איך תעבירו לשחקן את סיפור הרקע הזה?
*	
באמצעות סרטון הממחיש את העלילה ומה על השחקן לעשות ע"מ להספיק לסדר בזמן.

6.	**דמויות:** 
* מי יהיו הדמויות במשחק?

הילד והוריו.

* דמויות מרכזיות – מי יהיה ה"גיבור" ומי ה"מתנגד" העיקרי?

הדמות המרכזית היא הילד והמתנגדים הם הוריו.

* דמויות משניות – מי הן יהיו, ומה כל אחת תוסיף לחוויית השחקן?

דמויות המשנה יהיו ההורים של הילד, יוסיפו אלמנט של עמידה בזמנים לחוויית השחקן ורצון להספיק לסדר את הבית לפני שההורים חוזרים.

* איך הדמויות ישתנו במהלך המשחק?

הדמות הראשית תשתנה מילד שבילגן את כל הבית, לילד אחראי שמסדר את הבית ונותן דוגמא אישית.

* האם הדמויות יתנהגו באופן המזכיר "רצון חופשי"?

הדמות הראשית תתנהג באופן שמזכיר רצון חופשי בכך שהשחקן יוכל לבחור את פעולותיו של הדמות, לאן ללכת, אילו פריטים לסדר וכדומה.

7.	**עלילה:**
* איך תיראה הקשת הדרמטית של המשחק שלכם?

![image](https://github.com/alon-game/Messy-house/assets/73320761/b330fac4-f955-4d8d-8505-58c4ecc68189)


* מה תהיה העלילה, ואיך היא תשתנה בהתאם לקשת הדרמטית?
 
**עלילה:** דמותו של השחקן גרמה לבית להיות מבולגן ומלוכלך, ועליו לסדר את הבית תחת זמן נתון עד שהוריו יחזרו מהעבודה. במידה ויספיק יקבל פרס.

* איך התנהגות השחקן תשפיע על התפתחות העלילה?

סידור הבית ע"י השחקן יוביל לבית מסודר יותר, דבר שיוביל את דמותו של השחקן לקבל פרס ויוביל את השחקן לניצחון במשחק.

8.	**בניית עולם:**
* מה יהיו חוקי הטבע, הגיאוגרפיה, ההיסטוריה, הכלכלה, החברה והפוליטיקה בעולם שלכם?

המשחק כולו יתנהל בתוך ביתו של הדמות במשחק. העולם הינו סגור והילד אינו יכול לצאת מהבית אל העולם החיצוני. מבחינת חוקי הטבע – החוקים הרלוונטים למשחק יהיו כוח הכבידה (הילד יתקשה להרים חפצים כבדים למקומם, וחפצים קלים יצליח להרים ללא הגבלה), מבחינת החברה – דמותו של השחקן היא ילד שרוצה לסדר את הבית לאחר הבלאגן שעשה, וישמח מאוד לקבל פרס עבור התנהגותו.

* איך השחקן ילמד להכיר את העולם הזה?

באמצעות משחק הדרכה, השחקן ילמד את עלילת הסיפור ואת מטרותיו.


